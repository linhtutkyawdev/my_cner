အီလွန်မတ်စ်ကတော့ X ကို သူဖြစ်စေချင်တဲ့ ဘက်စုံသုံး everything app ဖြစ်အောင် ပြောင်းနေပါပြီ။
11 months ago အစကတည်းက Twitter ကို ဒေါ်လာ ၄၄ ဘီလျံ ပေးဝယ်တာ အကြောင်းရှိပါတယ်။
ကမ္ဘာ့အချမ်းသာဆုံးသူဌေးဖြစ်လာပြီးတဲ့နောက် နိုင်ငံရေးမှာပါ ဩဇာလွှမ်းနိုင်ဖို့ပါ။
ပြီးခဲ့တဲ့ ၂၀၂၄ အမေရိကန်ရွေးကောက်ပွဲ ကြည့်ရင် အီလွန်မတ်စ်က သူ့ ပလက်ဖောင်းကို သမ္မတဟောင်း ဒေါ်နယ်ထရမ့် ရွေးကောက်ပွဲနိုင်အောင် ဘယ်လောက် လှုံ့ဆော်နိုင်ခဲ့တယ်ဆိုတာ တွေ့ရမှာပါ။
အခုတစ်ခေါက်တော့ သူ့ရဲ့ မူလရည်ရွယ်ချက်ထဲက တစ်ခုဖြစ်တဲ့ X ကို WeChat လို ဖြစ်အောင် ပုံစံပြောင်းဖို့ စလာပါတယ်။
ဒီနှစ်နှောင်းပိုင်းလောက်မှာ X က ငွေပေးချေတာတွေ လုပ်နိုင်မယ့် X Money ဝန်ဆောင်မှု စတော့မှာပါ။
X Money Account အတွက် Visa နဲ့တောင် ပါတနာလုပ်ထားပြီလို့ ဆိုပါတယ်။
X Money အကောင့်ရှိထားရင် Visa Direct က တစ်ဆင့် ပိုက်ဆံကို တစ်နေရာက တစ်နေရာ ချက်ချင်းလွှဲပြောင်း ထည့်နိုင်သလို debit card နဲ့ အချင်းချင်း ငွေပေးတာမျိုးတွေ ၊ ဘဏ်အကောင့်ထဲ ပိုက်ဆံလွှဲတာတွေ လုပ်နိုင်တော့မှာပါ။
အဲ့ဒီအတွက်လည်း အရင်ကတည်းက ငွေလွှဲလိုင်စင်တွေ X က လုပ်ထားတာရှိပါတယ်။
Twitter ကို ဝယ်ပြီး နောက်တစ်နှစ်မှာပဲ X က အရီဇိုးနား ၊ မစ်ရှီဂန် ၊ မစ်ဆူရီ နဲ့ နယူးဟမ့်ရှိုင်းယားပြည်နယ်တွေမှာ Twitter Payments နာမည်နဲ့ ငွေလွှဲလိုင်စင်တွေ လုပ်ခဲ့တာပါ။
အခုဆို X ပလက်ဖောင်းမှာ ပြည်နယ် ၄၀ က လိုင်စင်တွေ ရထားပြီးပြီလို့ ဆိုပါတယ်။
တကယ်တော့ X ဆိုတဲ့ နာမည်ကလည်း အီလွန်မတ်စ်ရဲ့ ပထမဆုံး အွန်လိုင်းဘဏ်ဖြစ်တဲ့ X.com ကို ပြန်အသက်သွင်းလိုက်တာပါ။
X.com က နောက်ပိုင်း Confinity ဆိုတဲ့ ကုမ္ပဏီတစ်ခုနဲ့ ပေါင်းပြီး PayPal ဖြစ်သွားတာပါ။
X Money ကလည်း ဒီအိုင်ဒီယာကိုပဲ အခြေခံပြီး X app မှာ service တစ်ခုအနေနဲ့ တွေ့ရမှာပါ။
X Money ကို အခုနှစ်ကုန်ပိုင်းမှာ စပြီး အမေရိကန်ဈေးကွက်ထဲ မိတ်ဆက်ဖို့ ပြင်ထားပြီး နောက်နှစ်တွေမှာ တခြားဈေးကွက်တွေပါ ရောက်လာဖို့ ရှိပါတယ်။
ဖုန်းအစား သုံးမယ့် ခေတ်ရှေ့ပြေးထုတ်ကုန်တွေ ထုတ်နေတာပါ။
11 months ago Meta ဘော့စ် မတ်ခ်ဇူကာဘတ်က သူ့ products တွေကို အတော်မျှော်လင့်ထားပါတယ်။
သူထုတ်တဲ့ စမတ်မျက်မှန်တွေက နောင်တစ်ချိန် စမတ်ဖုန်းအစား သုံးလာမယ့် နေ့စဉ်သုံး လူသုံးကုန်ဖြစ်လာမယ်လို့လည်း တွက်ထားပါတယ်။
စမတ်ဖုန်းခေတ် ကုန်ဆုံးမယ့်အချိန်ပါ ဇူကာဘတ်က ခန့်မှန်းထားတာ ရှိပါတယ်။
ဇူကာဘတ်ကတော့ ၂၀၃၀ ပြည့်လွန်နှစ်တွေဆို လူတွေက စမတ်ဖုန်းအစား စမတ်မျက်မှန်ကို သုံးသွားကြမယ် ပြောထားပါတယ်။
ဖုန်းအဓိက ထုတ်တဲ့ OEM တွေ ပလက်ဖောင်းသစ်အတွက် ကြိုပြင်ဆင်ထားရမယ့်ပုံပါ။
စမတ်ဖုန်းတွေထက် စမတ်မျက်မှန်တွေက ပိုပြီး သုံးရသယ်ရလွယ်သလို နေ့စဉ်အသုံးချမှုအတွက်လည်း ပိုအဆင်ပြေမယ်လို့ ဇူကာဘတ်က တွက်ထားပါတယ်။
သူပြောပုံအရဆို ၂၀၃၀ အကျော်မှာ လူတွေက စမတ်မျက်မှန်တပ်ပြီး အခုခေတ် စမတ်ဖုန်း သုံးသလို daily task တွေ လုပ်လာမှာပါ။
﻿ စမတ်မျက်မှန်တွေက Augmented Reality လုပ်ဆောင်ချက်တွေ ကနေ ဒီဂျစ်တယ် content တွေ သုံးလို့ ရနိုင်မှာ ဖြစ်သလို မျက်မှန်ကနေ တွေ့တဲ့ မြင်ကွင်းနဲ့ အရာဝတ္ထုတွေကို ဒီဂျစ်တယ်ဆက်သွယ်မှု လုပ်နိုင်လာဖို့ ရှိပါတယ်။
နောက်ပြီး ကိုယ်လိုချင်တဲ့ သတင်းအချက်အလက်တွေ သိရဖို့ မျက်မှန်ကို Personal Assistant လို ခိုင်းနိုင်သလို သိချင်တာတွေကိုလည်း မေးလို့ရနိုင်တော့မှာပါ။
လူတိုင်း သုံးလို့ရတဲ့ ဒီဂျစ်တယ် gadget ဖြစ်လာအောင် ဈေးလည်း အဆင်ပြေမယ် ၊ အသုံးပြုရလို့လည်း ကောင်းမယ်ဆိုရင် လူတွေက ဖုန်းအစား မျက်မှန်ပြောင်း သုံးဖို့ ဆိုတာ ဖြစ်နိုင်ပါတယ်။
မျက်မှန်ဖက်ရှင်ကြိုက်တဲ့သူတွေလည်း စမတ်မျက်မှန်ကို ပိုသဘောကျနိုင်တာပါပဲ။
ပြေးရင်းနဲ့ ဘက်ထရီကုန်သွားရင်လည်း ဘက်ထရီလဲခွင့်ရှိမယ်လို့ ဆိုပါတယ်။
12 months ago ဆရာတာရာမင်းဝေရဲ့ အရှေ့မြို့ရိုးမှ မိုးရေစက်များ စာအုပ်ထဲကလို စက်ရုပ် နဲ့ လူ ယှဉ်ပြိုင်မှုတွေ လာနေပါပြီ။
တရုတ်မှာဆို လူနဲ့ စက်ရုပ်အပြေးသမားတွေ အပြေးပြိုင်ကြမယ့် ကမ္ဘာ့ပထမဆုံးမာရသွန်ပြိုင်ပွဲ ကျင်းပဖို့ လုပ်နေပါတယ်။
သမိုင်းတွင်မယ့် ဒီမာရသွန်ကို လာမယ့် ဧပြီလထဲမှာ ကျင်းပမှာ ဖြစ်ပြီး အားကစားသမားပေါင်း ၁၂၀၀၀ ပါဝင်ယှဉ်ပြိုင်မှာပါ။
ဘေဂျင်းမှာ ကျင်းပမယ့် ၂၁ ကီလိုမီတာ မာရသွန်မှာ စက်ရုပ်ကုမ္ပဏီ ၂၀ ကျော်က ထုတ်ထားတဲ့ ၀.၅ မီတာကနေ ၂ မီတာအကြား ရှိတဲ့ လူပုံတူစက်ရုပ်တွေကလည်း ဝင်ပြိုင်မယ်လို့ ဆိုပါတယ်။
ဘေဂျင်းစီးပွားရေးနဲ့ နည်းပညာဖွံ့ဖြိုးမှုဧရိယာ E Town က ကျင်းပတဲ့ မာရသွန်ပွဲပါ။
စက်ရုပ်တွေက အဝေးထိန်းစနစ်သုံးတွေလည်း ပါသလို အလိုအလျောက်စနစ် အပြည့်အဝသုံးနိုင်တဲ့ စက်ရုပ်တွေလည်း ပါမှာပါ။
ပြေးရင်းနဲ့ ဘက်ထရီကုန်သွားရင်လည်း ဘက်ထရီလဲခွင့်ရှိမယ်လို့ ဆိုပါတယ်။
ဒီထဲမှာ နာမည်ကြီး Tiangong လူပုံတူ စက်ရုပ်လည်း ဝင်ပြိုင်မှာပါ။
﻿ Tiangong စက်ရုပ်က တရုတ်နိုင်ငံ AI စက်ရုပ်တီထွင်မှုစင်တာက ထုတ်ထားတဲ့ စက်ရုပ်ဖြစ်ပြီး တစ်နာရီ ပျမ်းမျှ ၁၀ ကီလိုမီတာ ပြေးနိုင်ပါတယ်။
မနှစ်ကပဲ Yizhuang Half မာရသွန်မှာ လူတွေနဲ့ အတူ အပြေးပြိုင်ခဲ့တဲ့ စက်ရုပ်ပါ။
ဒီနှစ်မှာ အဆင့်မြှင့်တင်မှုသစ်တွေ သုံးလာနိုင်ပါတယ်။
တရုတ်ဟာ ကမ္ဘာပေါ်မှာ စက်ရုပ်အများဆုံး ရှိတဲ့ နိုင်ငံဖြစ်ပြီး ကမ္ဘာ့စက်ရုပ်အရေအတွက်အားလုံးရဲ့ ၅၁% က တရုတ်မှာ ရှိပါတယ်။
၂၀၂၃ စစ်တမ်းအရ တရုတ်မှာ စက်ရုပ်ပေါင်း ၂၇၆၂၈၈ ခုအထိ ရှိတယ်လို့ နိုင်ငံတကာစက်ရုပ်ဖက်ဒရေးရှင်းက ထုတ်ပြန်ထားပါတယ်။
အခုလို မာရသွန်ပြိုင်ပွဲတွေအပြင် စက်ရုပ်တွေကို ဘောလုံးနဲ့ တခြားအားကစားပြိုင်ပွဲတွေမှာလည်း ဝင်ပြိုင်စေဖို့ တရုတ်နိုင်ငံက စီစဉ်နေပါတယ်။
ဒီအလုပ်ရရင်တော့ အတော်အဆင်ပြေမယ်။
11 months ago အမေရိကန်က ကမ္ဘာ့ထိပ်တန်း နည်းပညာကုမ္ပဏီကြီးမှာလည်း အလုပ်လုပ်ရမယ်။
လစာကလည်း မြန်မာငွေနဲ့ဆို သိန်း ၃၀၀ နီးနီးဆိုတော့ အားကျစရာကြီးပါ။
အလုပ်အတွက် Requirement က အများကြီး ပြောမထားဘူး။
ဘယ်လောက် မြင့်ရမလဲဆို ၅ ပေ ၇ လက်မနဲ့ ၅ ပေ ၁၁ လက်မကြား ရှိရင် ရပြီ။
တောင့်တောင့်တင်းတင်း ရှိပြီး ကျန်းမာရေးကောင်းဖို့တော့ လိုမယ်။
ညဘက်တွေ ၊ စနေ ၊ တနင်္ဂနွေလို weekend တွေမှာလည်း အလုပ်လုပ်ရတာမျိုး ရှိမယ်။
နည်းပညာကုမ္ပဏီကြီးမှာ လုပ်ရမှာ ဆိုပေမယ့် နည်းပညာပိုင်း အရမ်းဂျွတ်နေဖို့ မလိုဘဲ VR/AR systems တွေနဲ့ ရင်းနှီးကျွမ်းဝင်ရင် ရမယ်လို့ ဆိုပါတယ်။
အဓိကကတော့ တစ်ရက် ၈ နာရီလောက် လမ်းလျှောက်နေရမှာပါ။
ဘယ်လို လျှောက်ရမလဲဆိုရင် VR Headset ဆောင်း ၊ Motion Sensor suit ဝတ်ပြီး လမ်းလျှောက်ရမှာပါ။
အဓိကကတော့ စက်ရုပ်ရဲ့ neural networks ကို လေ့ကျင့်ဖို့ လူက လမ်းလျှောက်တာ ၊ လှည့်တာ ၊ ထိုင်တာ ၊ မတာ စတဲ့ နေ့စဉ်လှုပ်ရှားမှုမျိုးတွေ သရုပ်ပြလုပ်ဖို့ ဖြစ်ပါတယ်။
ဒီအလုပ်ကို ခေါ်တာက အီလွန်မတ်စ်ပိုင်တဲ့ Tesla ကုမ္ပဏီက ခေါ်တာပါ။
﻿ တစ်လကို ဒေါ်လာ ၆၀၀၀ ကျော် လစာပေးမယ်လို့ ပြောပါတယ်။
မြန်မာငွေနဲ့ တွက်ရင် သိန်းရာဂဏန်းချီတဲ့ လစာပါ။
တစ်ခုရှိတာက VR Headset ကြီးကို နာရီပေါင်းများစွာ တပ်ပြီး လုပ်ရတာ ဖြစ်လို့ ခေါင်းကိုက် ၊ ပျို့အန် ၊ အာရုံထွေပြား စတဲ့ VR Sickness တော့ ဝင်ဖို့ များပါတယ်။
အလုပ်ရရင်တော့ လစာအပြင် စက်ရုပ်တွေ ဘယ်လို လေ့ကျင့်လဲဆိုတဲ့ အတွေ့အကြုံနဲ့ အသိပညာတွေ ရသွားနိုင်ပါတယ်။
Tesla က Optimus ဆိုတဲ့ စက်ရုပ်တွေ အကြီးအကျယ် ထုတ်ဖို့ ပြင်နေပါတယ်။
ဒီစက်ရုပ်တွေက လူလောက် အသုံးဝင်တဲ့ AI ဉာဏ်ရည်မြင့် စက်ရုပ်ဖြစ်လာတော့မှာပါ။
အဆင့်မြင့်နည်းပညာတွေ သုံးလာမယ့် Optimus တွေက ဒေါ်လာ ၂၂၀၀၀ လောက် ဈေးကနေ စရောင်းဖို့ ရှိပြီး အိမ်သန့်ရှင်းရေးကနေ စက်ရုံအလုပ်ရုံတွေအထိ အသုံးပြုနိုင်မယ်လို့ ပြောပါတယ်။
Tesla ကုမ္ပဏီကတော့ ဒီစက်ရုပ်တွေက လျှပ်စစ်ကားထက်တောင် ဈေးကွက်ကောင်းလိမ့်မယ်လို့ တွက်ထားတာပါ။
Apple Watch က တစ်ပတ်ထဲမှာပဲ လူ ၃ ယောက်ကို ကယ်တင်သွားခဲ့ပါတယ်။
11 months ago ပြီးခဲ့တဲ့ ဗုဒ္ဓဟူးနေ့ အာရုံတက်ချိန်မှာ Chelan ကောင်တီရဲဌာနဆီ Apple Watch ဆီက ဂြိုလ်တု SoS အကူအညီတစ်ခု ဝင်လာခဲ့ပါတယ်။
နှင်းလျှောစီး စကိတ်သမားတစ်ယောက် ဒဏ်ရာနဲ့ အကူအညီလိုနေတယ်ဆိုတာနဲ့ ပေတစ်ထောင်ကနေ ပြုတ်ကျလာတယ်ဆိုတာလည်း ပြောထားပါတယ်။
အရေးပေါ်မက်ဆေ့ ဝင်လာပြီးနောက်မှာ ရဲစခန်းက ကင်းကောင်တီလေကြောင်းအကူဌာနကို လူနာသယ်ဖို့ အကူအညီထပ်တောင်းခဲ့ပါတယ်။
ကင်းကောင်တီ လေကြောင်းအကူဌာနက တည်နေရာအတိုင်း သွားရောက်ချိန်မှာ ဒဏ်ရာရသူနဲ့အတူ အကူခေါ်နေတဲ့ မိတ်ဆွေကို တွေ့ခဲ့ပါတယ်။
ကယ်ဆယ်ရေးအဖွဲ့ ရောက်ချိန်မှာ ဒူးထိထားပြီး လမ်းမလျှောက်နိုင် ဖြစ်နေတဲ့ နောက်ထပ်နှင်းလျှောစီးသမားတစ်ယောက်လည်း တွေ့ခဲ့ပါတယ်။
သုံးယောက်လုံးကို ရဟတ်ယာဉ်နဲ့ ကယ်တင်လာခဲ့ပြီး ကုသမှုလုပ်ဖို့ ဆေးရုံတစ်ရုံကို ပို့ဆောင်ခဲ့တယ်လို့ ဆိုပါတယ်။
တကယ်လို့ သူတို့သာ Apple Watch နဲ့ အကူအညီမတောင်းခဲ့ရင် နှင်းခဲပြီး အသက်သေဆုံးနိုင်ပါတယ်။
Apple Watch မှာက ယာဉ်တိုက်မှုဖြစ်တာကို သိနိုင်တဲ့ Crash Detection ၊ အမြင့်တစ်နေရာကနေ ပြုတ်ကျတာကို ထောက်လှမ်းနိုင်တဲ့ Fall Detection နဲ့ အရေးပေါ် အကူအညီတောင်းနိုင်မယ့် Emergency SOS features တွေ ပါပါတယ်။
Apple Watch ကြောင့် အရင်ကလည်း အခုလိုမျိုး အသက်ဘေးက လွတ်ခဲ့သူတွေ ရှိခဲ့ပါတယ်။
၂၀၂၀ မှာ ကနေဒါနိုင်ငံသား သက်ကြီးရွယ်အိုတစ်ဦး လဲကျပြီး သတိမေ့ချိန်မှာ Apple Watch အချက်ပေးမှုကြောင့် အသက်ချမ်းသာရာရခဲ့သလို ၂၀၂၁ တုန်းကလည်း အမေရိကန်က အမျိုးသမီးတစ်ဦး ယာဉ်တိုက်မှုအတွင်း Apple Watch က အလိုအလျောက် ဖုန်းခေါ်ပေးလို့ ကယ်ဆယ်နိုင်ခဲ့ပါတယ်။
ဆောင်းရာသီအတွက် ပြည်တွင်းလည်ပတ်စရာနေရာ (၄)ခုဖော်ပြပေးလိုက်ပါတယ်။
1 year ago ဆောင်းတွင်းအငွေ့အသက်တွေနဲ့အတူ ခရီးသွားလို့ကောင်းတဲ့အချိန်လည်းရောက်လာပြီဆိုတော့ ဘယ်သွားရမလဲဆိုတာစဉ်းစားပြီးသွားပြီလား။
အေးချမ်းသာယာတဲ့ ဆောင်းရာသီရဲ့အနှစ်သာရကို ပြည်တွင်းမှာလည်းခံစားနိုင်ဖို့ဆိုရင်တော့ ဒီနေရာတွေကို မေ့ထားလို့မဖြစ်ဘူးနော်။
ကလော ကလောမြို့ကတော့ သဘာဝတောင်တန်းတွေရဲ့ အလှအပတရားတွေကို ဘန်ဂလိုအိမ်လေးထဲကနေ ကော်ဖီပူပူလေးသောက်ပြီး ဖြတ်သန်းလို့ကောင်းတဲ့နေရာတစ်ခုလို့ပြောရင်လည်း မမှားပါဘူး။
မြို့ပတ်လည်မှာ တောင်တန်းတွေနဲ့ဝန်းရံထားတဲ့ ကလောမြို့ရဲ့ ရင်သပ်ရှုမောဖွယ် တိမ်ပင်လယ်အလှအပတွေက ဆောင်းရာသီအတွက်အကောင်းဆုံးလည်ပတ်စရာတစ်ခုပဲပေါ့။
မြို့ကျဉ်းကျဉ်းလေးနဲ့ လည်ပတ်စရာတွေပေါများတဲ့ ကလောမှာဆိုရင် သူငယ်ချင်းတွေအုပ်စုလိုက် Trekking လုပ်ချင်လား၊ ကော်ဖီဆိုင်ထိုင်ရင်း အစားအသောက်တွေ လျှောက်စားချင်လား စိတ်တိုင်းကျစားသောက်လည်ပတ်လို့ကောင်းတဲ့မြို့တစ်မြို့လည်းဖြစ်ပါတယ်။
နာမည်ကြီး ဓာတ်ပုံရိုက်လို့ကောင်းတဲ့နေရာတွေဖြစ်တဲ့ နှစ်ပေါင်းတစ်ရာကျော်သက်တမ်းရှိတဲ့ ကလောဘူတာ၊ သက်တမ်းရင့် သမိုင်းဝင်အဆောက်အအုံတစ်ခုဖြစ်တဲ့ Kalaw Heritage Hotel, ကလောမြို့ရဲ့အထိမ်းအမှတ်သင်္ကေတတစ်ခုဖြစ်တဲ့ ကလောနာရီစင် နဲ့ ထင်းရှုးတောတွေမှာလည်း ဓာတ်ပုံလှလှလေးတွေရိုက်ခဲ့ဦးနော်။
ပုဂံ ရာသီဥတု အေးအေးနဲ့ နေရောင်ခြည်နွေးနွေးအောက်မှာ သမိုင်းဝင်ပုဂံဘုရားတွေကို ဖူးမြော်ရတာကလည်း စိတ်ကြည်နူးစရာကောင်းတဲ့ခရီးသွားအနှစ်သာရကိုခံစားရစေနိုင်ပါတယ်။
မနက်ခင်းစောစော မြူခိုးတွေ အုံ့အုံ့ဆိုင်းဆိုင်းနဲ့ တစ်သက်တာမေ့မရတဲ့နေထွက်ချိန် ပုဂံရဲ့ရှုခင်းတွေကို မီးပုံးပျံကြီးစီးပြီး ခံစားလို့ရသလို ပုဂံရဲ့နောက်ထပ်ဆွဲဆောင်မှုတစ်ခုဖြစ်တဲ့ ဧရာဝတီမြစ်ထဲကနေ ဇိမ်ခံသင်္ဘောကြီးစီးရင်း နေဝင်ဆည်းဆာရဲ့အလှတွေပါ တပြိုင်နက်ခံစားနိုင်သေးတယ်နော်။
ပုဂံရောက်တိုင်းနောက်ထပ် မလုပ်မဖြစ်အရာတစ်ခုကတော့ မန်ကျည်းပင်အောက်က အကြော်စုံလေးကို ရေနွေးကြမ်းနွေးနွေးလေးသောက်ပြီး ခံစားခဲ့ဖို့ မမေ့ပါနဲ့ဦး။
ပြင်ဦးလွင် ဆောင်းရောက်ပြီဆိုတာနဲ့ သွားလည်သင့်တဲ့နေရာတွေထဲမှာ တောင်လှေကားမြို့တော်၊ ပန်းမြို့တော်လို့လည်းခေါ်ကြတဲ့ ပြင်ဦးလွင်ကိုတော့မေ့ထားလို့မရဘူးပေါ့။
တိမ်ခိုးတိမ်ငွေ့တွေကြားမှာ လတ်ဆတ်တဲ့ဒေသထွက်ဝိုင်လေးသောက်ရင်း အေးအေးချမ်းချမ်း အပန်းဖြေချင်တဲ့အခါမျိုးတွေဆိုရင်တော့ ပြင်ဦးလွင်ကအကောင်းဆုံးရွေးချယ်သင့်တဲ့မြို့တစ်ခုပါပဲ။
ကိုလိုနီခေတ်အဆောက်အအုံတွေကြားမှာ မြင်းလှည်းလေးစီးပြီးလည်ပတ်ရတာကလည်း ပြင်ဦးလွင်မြို့ရဲ့ ဆွဲဆောင်မှုတစ်ခုလို့ပြောလို့ရပါတယ်။
ဒီဇင်ဘာလတိုင်းကျင်းပနေကြ အမျိုးသားကန်တော်ကြီးဥယျာဉ်ရဲ့ ပန်းမျိုးစုံပြပွဲ ပန်းပွဲတော်ရဲ့အလှအပတွေကြည့်ရှုနိုင်မယ့် အခွင့်အရေးကြီးလည်းရှိတာကြောင့် လက်လွှတ်ခံလို့မဖြစ်ဘူးနော်။
ငွေဆောင် အားလပ်ရက်ပိတ်ရက်ရှည်တွေကို ကောင်းကင်ပြာပြာအောက်မှာ လတ်ဆတ်တဲ့ လေကောင်းလေသန့်ရှုရင်း အနားယူချင်ရင်တော့ ပင်လယ်ကိုရွေးနော်။
သူငယ်ချင်းတွေနဲ့ဖြစ်ဖြစ်၊ မိသားစုနဲ့ပဲဖြစ်ဖြစ် လာမယ့်နှစ်သစ်ကို ကမ်းခြေမှာ မီးပုံးပွဲလုပ်ရင်း၊ မီးရှူးမီးပန်းတွေဖောက်ရင်း ကုန်ဆုံးဖို့စဉ်းစားထားရင်တော့ ငွေဆောင်ကမ်းခြေက အရွေးချယ်သင့်ဆုံးနေရာတစ်ခုပါပဲ။
လတ်ဆတ်တဲ့ ပင်လယ်စာတွေစားပြီး ရေအောက် သန္တာကျောက်တန်းအလှတွေကို ရေငုပ်ရင်း ခံစားနိုင်သလို သဘာဝအတိုင်းလှပနေတဲ့ ကျွန်းတွေကိုလည်း လည်ပတ်နိုင်ပါသေးတယ်။
ယခု ခရီးသွားဆောင်းပါးကို Duwun နှင့် Flymya မှ ပူးပေါင်းတင်ဆက်ပါသည်။
အဖြူအမည်းဇာတ်ကားတွေလည်း ပါဝင်ပါတယ်။
5 years ago ၁၉၂၀ ပြည့်နှစ်မှာ ပေါ်ပေါက်လာခဲ့ပြီး နှစ်ပေါင်း ၁၀၀ ကျော်သွားပြီဖြစ်တဲ့ မြန်မာ့ရုပ်ရှင်ဟာ ပြည်ပနိုင်ငံတွေမှာ ပြုလုပ်တဲ့ ရုပ်ရှင်ပွဲတော်တွေအထိပါ သွားရောက်ပြသနိုင်တဲ့အထိ ဟိုးရခင်ကတည်းက ကျော်ကြားခဲ့ဖူးပါတယ်။
ရုပ်ရှင်ခေတ်အဆက်ဆက်မှာ နိုင်ငံတကာက အသိအမှတ်ပြပြု ရုပ်ရှင်ပွဲတော်တွေမှာ ထည့်သွင်းပြသခခဲ့တဲ့ မြန်မာရုပ်ရှင်ကားကောင်းများအအကြောင်းကို Duwun ပရိသတ်တွေ အတွက် ဖော်ပြပေးလိုက်ပါတယ်နော်။
Photo: ဂျပန့်ရင်သွေး ( Wikipedia) ၁။
ဂျပန့်ရင်သွေး (၁၉၃၅ ခုနှစ်) ၁၉၃၅ ခုနှစ် ကာလတုန်းက မြန်မာ့ရုပ်ရှင်ဖခင်ကြီး ဦးညီပုဟာ ဂျပန့်ရင်သွေး ရုပ်ရှင်ဇာတ်ကားကို ဂျပန်နိုင်ငံမှာ သွားရောက်ရိုက်ကူးခဲ့တာပါ။
ဦးညီပု၊ ဦးမောင်မောင်စိုး နဲ့ ဂျပန်မင်းသမီး ဧမိစံ တို့ပါဝင်သရုပ်ဆောင်ခဲ့တာဖြစ်ပြီး အေဝမ်းရုပ်ရှင်ထုတ်လုပ်ရေးက ထုတ်လုပ်ထားတဲ့ ပထမဦးဆုံးအသံထွက် ရုပ်ရှင်ဇာတ်ကားဖြစ်တယ်လို့ အေဝမ်းရုပ်ရှင်ထုတ်လုပ်ရေးမှ ဦးသိန်းထွဋ်က Duwun ကို ပြောပါတယ်။
ဂျပန့်ရင်သွေး ရုပ်ရှင်ဇာတ်ကားဟာ အကြောင်းအမျိုးမျိုးကြောင့် မြန်မာနိုင်ငံမှာ မရှိတော့ပေမယ့် မြန်မာ့ရုပ်ရှင်နှစ်(၁၀၀)ပြည့်အထိမ်းအမှတ်အဖြစ် ဂျပန်နိုင်ငံက အနုပညာရှင်များက အဖြူအမည်းရုပ်ရှင်ကို ဒစ်ဂျစ်တယ်စနစ်အဖြစ် ပြုပြင်ပြောင်းလဲပြီး လက်ဆောင်အနေနဲ့ ပြန်လည်ပေးအပ်ခဲ့တဲ့အတွက် အခုဆိုရင် မြန်မာ့အသံနဲ့ ရုပ်မြင်သံကြားဌာနမှာ သိမ်းဆည်းထားတယ်လို့ သူက ဆိုပါတယ်။
ဒါ့အပြင် ဂျပန်နိုင်ငံရဲ့ ရုပ်ရှင်အမျိုးသားပြတိုက်မှာလည်း ယနေ့ထိတိုင် တန်ဖိုးထား သိမ်းဆည်းထားဆဲလို့ သိရပါတယ်။
ဂျပန်ဂန္တဝင်ရုပ်ရှင်ပွဲတော်တိုင်းမှာလည်း ဂျပန့်ရင်သွေး ရုပ်ရှင်ဇာတ်ကားကို ယနေ့အထိတိုင်တောင် ထည့်သွင်းပြသလျက်ရှိတယ်လို့ သိရပါတယ်။